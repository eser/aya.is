---
title: Katkı Ölçümleme
date: 2022-08-21
---

Topluluk kurmak, etkinlikler yapmak başta heyecan verici olsa da, zamanla
sürdürülebilirlik konusunda zorlanılan bir süreç olabiliyor. Bu esnada
topluluğun desteğini almak, organizatörlerin yanısıra herkesin topluluğa
katkıda bulunmasının önünü açmak kritik önem taşıyor.

Bu nedenle Web 3'ün de getirdiği teknolojileri kullanarak bir "katkı sistemi"
tasarladık.


## Contribution Token

Onİleri çatısı altındaki toplulukların liderlerine belirli zamanlarda
dağıtılan bir miktar "katkı token'ı" verilecek. Bu token'lar topluluk
liderleri tarafından topluluğa katkıda bulunan kişilerle paylaşılacaklar.
Bu dağıtım süreci topluluk liderlerinin belirleyeceği kriterlere göre
gerçekleşecek.

**Örnek token kazanma kriterleri:**
- [opencast.co](https://opencast.co/) için haber girişinde bulunmak
- [açık-kaynak](https://acik-kaynak.org/)'a içerik oluşturmak
- [açık-kaynak](https://acik-kaynak.org/)'a açık kaynak proje eklemek
- [JSTANBUL](https://jstanbul.org/) meetup'ında konuşmacı olmak
- [Dev İzmir](https://devizmir.com/) için buluşma düzenlemek
- [Eser Özvataf YouTube](https://www.youtube.com/EserOzvataf) kanalında
  chat'de aktif olmak
- [10fwd Discord](https://discord.io/10forward) sunucusunda aktif olmak

**Örnek token harcama senaryoları:**
- SWAG kit almak
- Konferans bileti kazanmak
- Toplulukta co-organizer'lığa yükselmek
- Canlı yayında konuk olmak
- Bir sonraki içerik/video konusunu belirlemek
- Discord'da rol almak
- Rozet olarak da kullanılabilecek şekilde NFT kazanmak


## Sistemin Detayları

Şu anda aktif olarak geliştirilmeye devam ettiği için henüz çok fazla
detay paylaşmak istemiyoruz. Ancak Web 3 üzerinde hem on-chain hem de
off-chain çalışacak bir utility token sisteminin oluşacağını
söyleyebiliriz.

Off-chain transferler web ve discord üzerinden doğrulama ile
gerçekleşecek. On-chain yapı ise büyük bir olasılıkla Layer 2 bir çözüm
üzerinde çalışıyor olacak.
